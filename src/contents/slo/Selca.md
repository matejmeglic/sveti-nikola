---
lang: "slo"
title: "Selca"
date: "2020-06-20"
length: "5.9 km"
time: "2h 30m"
maps-track: "https://www.google.com/maps/dir/Selca+kod+Starog+Grada/Sveti+Nikola,+21465,+Svir%C4%8De/@43.1556965,16.5623259,14z/data=!3m1!4b1!4m14!4m13!1m5!1m1!1s0x134a7fb406cd048f:0xeed67076db024391!2m2!1d16.566431!2d43.1660808!1m5!1m1!1s0x134a7e589243301b:0xb511ab261b2d9d7e!2m2!1d16.597556!2d43.144528!3e2!5m1!1e4"
warning: ""
marked: "n"
bike-friendly: "n"
car-friendly: "n"
4x4-friendly: "n"
---

Mimo cerkve sledimo cesti in čez 100m pri kapelici s sinje modrimi vrati zavijemo desno na makadam. Neoznačena cesta se zlagoma vzpenja in na edinem križišču nadaljujemo naravnost (ne zavijemo levo). Cesta postane nevzdrževana pot, odpirajo se nam pogledi proti Staremu gradu in Selcam. Po eni uri hoje se pot priključi dobro vzdrževani makadamski poti (kolesarska pot 709), ki priha iz odcepa nad Selcami. Nadaljujemo naravnost (leva pot, sledimo markaciji na kamnu na levi strani poti) in se čez en kilometer priključimo položnejši cesti, ki prihaja od tunela. Nadaljujemo naravnost (levo) proti vrhu Svetega Nikole. Po 20min zložnega vzpona po planoti pridemo do razcepa, kjer se poti priključi cesta iz Dola. Nadaljujemo desno proti zgornjemu platoju. Pot nas mimo turistične kmetije privede do križišča, kjer zavijemo desno (naravnost se nam priključi pot iz Svirč) skozi rampo do smerokaza, kjer se priključi grebenska pot iz Svete Nedilje. Sledi zadnji strm vzpon do konca ceste, po tem samo še zadnjih 50 metrov vzpona mimo majhne zgradbe, križa do kapelice na vrhu.
