---
lang: "slo"
title: "Sveta Nedelja"
date: "2020-06-20"
length: "4 km"
time: "2h"
maps-track: ""
warning: ""
marked: "y"
bike-friendly: "n"
car-friendly: "n"
4x4-friendly: "n"
---

Glede na videno je to najbolj turistična pešpot (najbolje vzdrževana pešpot, pokošena trava ob poti, z avtomobilom je najlažja pot iz tunela). Parkiramo pri bivši avtobusni postaji (prvi znak za špiljo - jamo) in se skozi vas povzpnemo do drugega znaka (viden iz parkirišča nad vsemi hišami). Pri križišču izberemo levo, ki se cik-cak (vsak ovinek je označen) vzpenja in v 30 minutah dosežemo prvo, Široko jamo (jama se nahaja 50m nad potjo). V nadaljevanju se vzpenjamo mimo obeh ferat in v blagem desnem ovinku prispemo do razpotja, kjer nadaljujemo levo (desno cerkev v špilji - jami 5min). Pot se položi in nas vodi mimo zgornjih vinogradov, nato pa nas v blagih cik-cak ovinkih pripelje na vrh planote, kjer pri drevesu sledimo znakom desno po makadamski cesti, ki vodi proti vrhu (levo kapelica Sveta Nedijla 5min na drugi strani hriba, pogled proti mestu Hvar). Od tu lahko sledimo cesti, ki nas pripelje do turistične kmetije, kjer se priključimo glavni cesti od tunela in dosežemo vrh v 15 minutah.
Alternativno, po 5min hoje po cesti od znaka lahko v ostrem desnem ovinku pred drevesom (markacija na zidu na desni strani) zavijemo na pešpot, ki nas po robu planote vodi neposredno proti vrhu in nam odpira pogled proti vzhodu. Na najnižji točki se nam priključi pot z via-ferrate, nadaljujemo naravnost proti vrhu in se priključimo glavni cesti pri zadnjem vzponu proti vrhu, ki zadnjih 50 metrov poteka po skalah mimo majhne zgradbe, križa do kapelice na vrhu.

Vrnete se lahko po poti Sveta Nedelja East in naredite krog.

